---
layout: post
title:  "۱۰ قانون طراحی وب"
date:   2012-12-01 21:00:00
fa-date: شنبه ۱۱ آذر ۱۳۹۱
categories: design
published: true
tags: طراحی وب design web
---
<div class="container centeralized">
	<img src="../img/web-design.jpg" alt="web design">
</div>
قوانین و مقررات، تمامی جنبه‌های زندگی آدمی را در بر گرفته است. در طراحی وب پیشرفته این قوانین در حال توسعه و پیشرفت می‌باشند. هر چند این قوانین رسمی نیست ولی نمی‌توان از آنها صرف نظر نمود.
یک صفحه وب که به خوبی طراحی شده باشد اطلاعات را هم از طریق محتوا و هم از نحوه نمایش آن به کاربر خود منتقل می‌کند. تمامی قوانین ذکر شده در زیر برای پیاده سازی الزامی نمی‌باشند ولی استفاده از آنها در هر چه بهتر کردن تعامل با کاربر نقش بسزایی دارد.

<h3>قانون ۱: ابتدا یک ساختار بسازید</h3>
بهترین کار قبل از طراحی یک وبسایت بوسیله زبانها و ابزارهای مرسوم، رسم شمای کلی از آن بوسیله یک مداد است. این شِما می‌تواند شامل نمایش نحوه رفتار وبسایت، جریان اطلاعات و یا رسم عناصر بکار رفته در وبسایت به شکل ساده باشد. نیازی به رسم دقیق اجزا و دقت بیش از حد در این مرحله نیست. تمامی چیزهایی که به ذهنتان می‌رسد را روی کاغذ بیاورید.

<h3>قانون ۲: در هر صفحه اطلاعات مفیدی قرار دهید</h3>
دومین عنصر در برنامه ریزی برای طراحی یک وبسایت جمع آوری داده است. آیا می‌دانید وبسایتتان چه اطلاعاتی را ارائه خواهد داد؟ آیا این اطلاعات هم اکنون در دسترس هستند؟
از ایجاد صفحات بی محتوا که فقط لینکی به صفحات دیگر می‌باشند بپرهیزید. کاربران در وبسایت شما به دنبال اطلاعات مفید اند، این صفحات باعث رنجش کاربران می‌شوند. پس مطمئن شوید که چنین صفحاتی در وبسایت شما وجود ندارند.

<h3>قانون ۳: وبسایت خود را در حین طراحی تست کنید</h3>
در صورت امکان در بین فازها و مراحل مختلف طراحی از کاربرانی که قرار است از وبسایت شما استفاده کنند نظرسنجی کنید. قسمتی که به تازگی طراحی کرده اید را به آنها نشان داده و نظر آنها را در مورد وبسایتتان بخواهید. همچنین می‌توانید این کار را به صورت مجازی انجام دهید. بدین صورت که از طراحی خود یک عکس تهیه نموده و در شبکه های اجتماعی از کاربران مختلف بخواهید نظر خود را در مورد طراحیتان عنوان کنند.
البته اگر هدفتان طراحی یک وبسایت شخصی و محرمانه است از این قانون صرف نظر کنید.

<h3>قانون ۴: اولین تاثیر بسیار مهم است</h3>
صفحه اول (خانه) وبسایتتان مهم ترین صفحه در آن می‌باشد. با توجه به تاثیری که این صفحه بر روی مخاطب دارد او تصمیم می‌گیرد که وبسایت را ترک کند یا ادامه دهد. پس مطمئن شوید که این صفحه به خوبی عمل می‌کند. صفحه اصلی نه تنها باید از نظر محتوا کامل باشد بلکه از نظر طراحی نیز باید تاثیر متناسب با محتوا داشته باشد.

<h3>قانون ۵: از تکنولوژی های مرسوم استفاده کنید</h3>
درست است که همیشه استفاده از آخرین تکنولوژی های وب برای طراحی شیرین است ولی کاربران در وفق دادن خود با این تکنولوژی ها مشکل دارند. به همین دلیل توصیه می‌شود که در طراحی های خود از تکنولوژی هایی استفاده کنید که اکثر کاربران با آنها آشنایی دارند.
به طور مثال بسیاری از کاربران در کشورمان ایران از مرورگرهای قدیمی مانند IE6 استفاده می‌کنند. بهتر است وبسایتان را برای کار با مرورگرهای قدیمی طراحی کنید. متاسفانه اکثراً این امر در بین طراحان نادیده گرفته می‌شود.

<h3>قانون ۶: جایگزین ها را نیز در نظر داشته باشید</h3>
زمانی که از یک تکنولوژی یا پلاگین خاص در طراحیتان استفاده می‌کنید به فکر کاربرانی باشید که نمی‌خواهند یا حتی نمی‌توانند از این امکانات استفاده کنند. بهتر است روش‌های جایگزین را برای کاربران مهیا کنید تا بتوانند در مورد نحوه نمایش داده ها حق انتخاب داشته باشند.
به طور مثال زمانی که شما از یک انیمیشن Macromedia Flash در وبسایتتان استفاده می‌کنید این امکان را نیز در نظر بگیرید که کاربر شما ممکن است پلاگین پخش کننده این انیمیشن را نداشته باشد. بهتر است در این زمان بجای نمایش انیمیشن و مواجه شدن با پیغام خطا، یک تصویر مرتبط با همان انیمیشن به کاربر نشان داده شود.

<h3>قانون ۷: وبسایتتان را سبک طراحی کنید</h3>
با توجه به اینکه در بیشتر اوقات سرعت اینترنت پایین است و همچنین بسیاری از کاربران هنوز از اینترنت dial-up استفاده می‌کنند، بهتر است که صفحه های وبسایت را بسیار سبک طراحی کنید. کیفیت عکس‌هایتان را در صورت امکان کمتر کرده و محتوای بلند را در چند صفحه نمایش دهید.

<h3>قانون ۸: منویی تمیز و کارآمد داشته باشید</h3>
کاربر زمانی که وارد وبسایت شما می‌شود و بر روی یک لینک کلیک می‌کند باید بداند که به کجا منتقل شده و چگونه به قسمت‌های دیگر دسترسی دارد. با استفاده از منو در وبسایت شما می‌توانید کاربر را راهنمایی کنید. این منو باید به صورت ساده و بدور از هرگونه پیچیدگی طراحی شود. در کل وبسایت شکل ظاهری منو باید یکسان باشد و مانع از گمراهی کاربر شود. معمولا این منو فضای کمی می‌گیرد ولی جزئی از مهمترین اجزا در طراحی یک صفحه است.

<h3>قانون ۹: طراحی وب یک فرایند پویا و فعال است</h3>
یک وبسایت مانند یک عضو زنده است. صفحات در طول زمان کم و زیاد می‌شوند. پس از پایان طراحی باید مواردی را در نظر گرفت، از جمله اینکه چگونه می‌شود صفحات را سبکتر کرد؟ رفتار و نیازهای مشتریان به مرور زمان تغییر کرده و تکنولوژیهای جدیدتری برای رفع آنها به وجود می‌آیند. مانیتورها عریض‌تر شده، ترافیک وب افزایش می‌یابد و …
طراحی وب که در یک نقطه متوقف شود، شکست خورده است.

<h3>قانون ۱۰: …</h3>
<ul>
<li>از پس زمینه های شلوغ و پیچیده استفاده نکنید.</li>
<li>رنگ پس زمینه را متناسب با تصویر پس زمینه انتخاب کنید تا زمانی که کاربر یک صفحه جدید باز می‌کند شوکه نشود.</li>
<li>از موسیقی پس زمینه استفاده نکنید یا حداقل این امکان را در اختیار کاربر قرار دهید تا بتواند خود انتخاب کند.</li>
<li>از فونت‌های مختلف و اندازه‌های مختلف در یک صفحه استفاده نکنید.</li>
<li>مواردی که ممکن است به صورت اشتباه برای کاربر رخ دهد را در نظر داشته باشید.</li>
<li>لینک‌های موجود در صفحاتتان را به صورت دوره‌ای چک کنید.</li>
<li>از طراحی وبسایتهای بسیار عریض بپرهیزید.</li>
<li>در طراحی وبسایت خود ابتکار به خرج دهید!</li>